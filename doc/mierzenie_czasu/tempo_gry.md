# Tempo gry w szachach

W szachach istnieje kilka typowych rodzajów tempa gry. Zostały one opisane w poniższych podrozdziałach. Jednak kilka zasad pozostaje zawsze niezmiennych. Gracze rozpoczynają grę z pewną pulą czasu. Podczas namysłu nad ruchem zużywają czas, a po ruchu wciskają zegar uruchamiając czas przeciwnika. Jeżeli graczowi skończy się czas - przegrywa. Przeciwnik musi zgłosić przekroczenie czasu, jeżeli tego nie zauważy - partia trwa dalej. Może dojść do sytuacji kiedy czas skończy się obu stronom. Wtedy zegar elektroniczny pokazuje, kto przekroczył czas pierwszy. Szczegółowe zasady kończenia partii przez czas są opisane w kodeksie szachowym. 

## Stały czas na partię

Najprostszą opcją jest stały czas na rozegranie całej partii. Każdy gracz rozpoczyna z jakąś ilością czasu i kiedy go zużyje - przegrywa grę. Kiedy gracz myśli nad ruchem - jego pula czasu zmniejsza się. Po wykonaniu ruchu i wciśnięciu zegara - czas zaczyna lecieć przeciwnikowi. Nie ma żadnych sposobów na uzyskanie dodatkowego czasu.

Popularne ustawienia w tym tempie: 1 min, 3 min, 5 min, 15 min, 30 min, 90 min.

## Bonus na każdy ruch

Na początku gry każdy z graczy otrzymuję pewną pulę czasu. Na każdy ruch otrzymuje dodatkowo pewien bonus. Bonus jest doliczony przed pierwszym ruchem. A następnie dodawany po wykonaniu każdego kolejnego. Oznacza to, że przy tempie 5 min + 3 sek/ruch gracze startują z czasem 5.03, a po wykonaniu każdego ruchu dodają się kolejne 3s. Jeżeli czas na grę zostanie przekroczony, zegar wskazuje 0.00 i nie dodaje już bonusowych sekund.

Popularne ustawienia w tym tempie: 1 min + 1s, 3 min + 2s, 5 min + 3s, 90 min + 30s.

## Kontrola czasu

W szachach klasycznych zwykle gra się tempem z kontrolą czasu. Oznacza to, że każdy gracz ma pewną startową pulę czasu, a po wykonaniu określonej liczby posunięć - dostaje dodatkowy czas. Jeżeli graczowi skończy się czas przed osiągnięciem posunięcia kontrolnego - nie dostaje dodatkowego czasu, tylko przegrywa partię.

Popularne ustawienia w tym tempie: 90 min / 30 ruchów + 60 min, 120 min / 40 ruchów + 60 min

## Kontrola czasu + bonus

To połączenie dwóch powyższych trybów. Każdy z graczy otrzymuje początkową pulę czasu i bonus na wykonanie każdego ruchu. Po wykonaniu określonej liczby posunięć następuje kontrola czasu i gracz otrzymuje dodatkowy czas na dokończenie partii.

Popularne ustawienia w tym tempie: 75 min / 30 ruchów + 30 min + 30 s / ruch.

# Inne tempa gry

Istnieje również wiele innych kombinacji np. stała ilość czasu na każdy ruch, tempo z Go, dodatkowe kontrole czasu, bonusowy czas dopiero po kontroli itp. W pierwszej wersji te tempa nie będą obsługiwane.

